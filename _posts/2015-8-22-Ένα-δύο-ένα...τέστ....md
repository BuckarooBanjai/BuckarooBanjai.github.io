---
layout: post
title: Ένα-δύο-ένα...τέστ....
author: buckaroobanjai
modified:
categories: blog
excerpt:
tags:
 - λύκος
 - νέα αρχή
 - τοίχος
 - honda cb 750k
 - scrambler
image:
  feature:
date: 2015-8-22 02:47:00
---

Ποστάροντας για πρώτη φορά από από το ανακαινισμένο μου blog, δεν μπορώ να μην δω τον τεράστιο ελέφαντα που αράζει στο δωμάτιο μου: Οι απόπειρες, (εννοείται κυρίως αποτυχημένες) για "ανακαινίσεις" στο blog, είναι μακράν περισσότερες από τις προσπάθειες να κάτσω κάτω και να γράψω κάτι, που είναι και η ουσία ενός blog... Ο λόγος είναι η ψύχωση που απέκτησα με την ιδέα να κατασκευάσω ένα blog χωρίς την χρήση κάποιου CMS. Ισοδυναμεί, με το να απορρίπτεις την ιδέα να αγοράσεις ένα μοντέρνο, "ρετρό" scrambler (τυχαίο παράδειγμα λέμε τώρα...) και εναλλακτικά να φτιάξεις ένα μόνος σου, όπως έκανε ο [λύκος](http://stoma-tou-lykou.blogspot.gr/search/label/CB750K).
Στην πρώτη περίπτωση, ένα πάτημα της μίζας αρκεί και είσαι στο δρόμο απολαμβάνοντας την πεμπτουσία της οδήγησης - που δεν είναι άλλη από την οδήγηση την ίδια. Στην δεύτερη περίπτωση, η πρώτη βόλτα θα καθυστερήσει λίγο παραπάνω, μετατρέπεται σε μια πιο σύνθετη διαδικασία - κάτι σαν να προσπαθείς να μπεις αργάμιση στο σπίτι σου, ενώ έχεις αφήσει τα κλειδιά πίσω από την πόρτα, με μοναδικά όπλα το φεγγαροφώς και τολμηρές στρατηγικές - φυσική απόρροια των εξίσου τολμηρών παραγγελιών που έκανες μερικές στιγμές πριν στο μπαράκι που ήσουν; αυτή η ανακούφιση που αισθάνεσαι όταν τελικά, λίγο ιδρωμένος λίγο γδαρμένος, καταφέρεις και μπεις μέσα, είναι τόσο έντονη που δεν αισθάνεσαι πλέον σαν αφηρημένος και ελαφρώς πιωμένος μαλάκας αλλά, σαν τον δημιουργικότερο άνθρωπα στο πλανήτη γη. 
Έτσι και με το blog αυτό, απέτυχα, πήρα φόρα, στούκαρα ξανά και ξανά... Πήρε την τωρινή του μορφή με την βοήθεια απίθανων ανθρώπων που βρίσκονται χιλιάδες χιλιόμετρα μακριά και όμως ήταν δίπλα μου στην προσπάθεια αυτή. Βρήκα λοιπόν τον τοίχο και δεν με νοιάζει που ξέχασα το σύνθημα, απλά αράζω και τον χαζεύω... 
<iframe width="560" height="315" src="http://www.youtube.com/embed/bx1Bh8ZvH84" frameborder="0"> </iframe>


    

